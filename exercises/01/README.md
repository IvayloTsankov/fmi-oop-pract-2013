# Упражнение 1 - структури и изброим тип

1.  Да се създаде изброим тип (`enum`) `Genre`, който да описва определен брой жанрове на книги по ваш избор — например `CRIMINAL`, `FAIRY_TALE`, `FANTASY`, `GRAPHIC_NOVEL`, `ROMANCE`, `SCIENCE_FICTION`, `OTHER`.
2.  Да се напише структура `Book` с полета от подходящ тип: `isbn` (13-цифрен низ), `title`, `author`, `genre`, `numberOfPages` и `publishYear`. За низовете с варираща дължина (`title` и `author`) използвайте масив от `MAX_LENGTH` елемента.
3.  Да се напише функция `void printBook(const Book& book)`, която отпечатва на екрана пълната информация за книга. Жанрът да се изведе в четим формат.
4.  Да се напише функция `Book readBook()`, която прочита от стандартния вход книга.
5.  Да се напише структура `Library`, съдържаща съвкупност от книги, със следните полета: `name`, `books`, `numberOfBooks`. Нека `books` да е масив с големина `LIBRARY_CAPACITY`. В даден момент в библиотеката има `numberOfBooks` книги, като те са първите `numberOfBooks` елемента на масива `books`.
6.  Да се напише функция `bool addBook(Library* library, const Book& book)`, която добавя книга към подадената библиотека. Нека функцията да връща дали добавянето е било успешно — тоест дали в библиотеката е имало място за книгата или капацитът ѝ е бил запълнен преди добавянето.
7.  Да се напише функция `void printLibraryInfo(const Library* library)`, която отпечатва името на библиотеката и информация за всички книги в нея.
8.  Да се напише функция, която по даден `isbn` извежда съответната книга. Библиотеката подавайте по избор чрез указател или по псевдоним.
9.  Да се напише функция, която по даден автор или жанр (по ваш избор) извежда на екрана всички книги от съответния автор/жанр.
10. Да се напише функция, която сортира книгите в подадена библиотека по жанр, а книгите от един жанр — по азбучен ред. Възползвайте се от числената стойност на `enum` стойностите. Напишете подходяща функция, която да реализира сравнението на две книги.
11. Да се напише функция, която в дадена библиотека намира разликата между годината на издаване на книгата с най-много страници и тази с най-малко. Ако в библиотеката има няколко книги с най-малко/най-много страници то изберете произволна от тях.
12. Да се напише програма, която:
    *  създава празна библиотека;
    *  добавя към нея 3 книги по ваш избор. Създайте обектите, представящи книгите, използвайки синтаксиса за инициализиране на структури със списък от стойности за полетата им;
    *  реализира меню, чрез което потребителя може да манипулира библиотеката със подходящи действия, съответстващи на горните функции.
