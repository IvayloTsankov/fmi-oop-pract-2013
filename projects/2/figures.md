# Фигури

Реализирайте клас `Vector`, реализиращ вектор в тримерното пространство. Чрез неговите обекти ще представяме и съответните на вектора точки в пространството.

Нека имаме чисто виртуален (абстрактен) клас `PointsSet`, чиито обекти представят множество от точки в пространството. Класът трябва да притежава чисто виртуален метод `bool contains(Vector point) const`, връщаш дали точката се съдържа в множеството.

Допълнително класът дефинира методи `double volume() const` и `double area() const`.

## Права

Реализирайте клас `Line`, наследяващ `PointsSet`, представящ права в пространството. Правата трябва да може да бъде създавана по две точки и по точка и вектор.

## Равнинни фигури

Реализирайте абстрактен клас `PlanarShape`, наследяващ `PointsSet` и негови наследници за:

*   равнина;
*   триъгълник;
*   правоъгълник;
*   окръжност.

Лицето на ранината е безкрайност. За реализация използвайте макроса `INFINITY` от библиотеката `cmath`.

Към `PlanarShape` добавете чисто виртуален метод getPlane(), връщаш равнината, в която се намира фигурата.

## Тримерни фигури

Реализирайте:

*   куб;
*   сфера;
*   права призма с основа подадена планарна фигура и подадена височина. Подадената фигура се намира точно в центъра на призмата, тоест половината от призмата е в посока едната нормала на равнината на фигурата, а другата половина — в посока на другата нормала.

## Съчетаване на множества

Реализирайте класове за обединение, сечение и разлика на две множества от точки и реализирайте операциите по подходящ начин.

За всички фигури изберете подходяща реализация и подходящи конструктори.

## Демонстрация

Реализирайте програма, която по подходящ начин демонстрира горните класове.

## Бонус

Реализирайте клас `Intersectable` с чисто виртуален метод `bool intersect(const Vector& startPoint, const Vector& direction, Vector& intersectionPoint) const` записващ в `intersectionPoint` най-близката до `start` точка на пресичане между правата, определена от `start` и `direction` и фигурата, върху която е извикана `intersect`, и връщащ дали има такава точка. Наследете класа и имплементирайте неговия метод за фигурите, които можете.